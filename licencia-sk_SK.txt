This is an unofficial translation of the GNU General Public License into
Slovak language. It was not published by the Free Software Foundation, and
does not legally state the distribution terms for software that uses the GNU
GPL—only the original English text of the GNU GPL does that. However, we
hope that this translation will help Slovak speakers understand the GNU GPL
better.

Toto je neoficiálny preklad GNU General Public License do slovenského
jazyka. Nebol vydaný cez Free Software Foundation, a nie je to právne
ustanovenie distribučných podmienok pre softvér, ktorý používa GNU GPL.
Len originálny anglický text je platný na použitie ako GNU GPL. Dúfame však,
že tento preklad pomôže lepšie pochopiť GNU GPL slovensky hovoriacim ľudom.

		    GNU GENERAL PUBLIC LICENSE	
		VŠEOBECNÁ PUBLIKAČNÁ LICENCIA GNU	
		       Verzia 2, Jún 1991

 Autorské práva (C) 1989, 1991 Free Software Foundation, Inc.,
 51 Franklin Street, Piate Poschodie, Boston, MA 02110-1301 USA
 Kopírovanie a distribúcia doslovných kópií tohto licenčného dokumentu sú
 dovolené komukoľvek, jeho zmeny sú však zakázané. 

			     Preambula

  Väčšina licencií pre softvér je navrhnutých tak, aby vám obmedzovali
slobodu jeho zdieľania a upravovania. Naproti tomu „Všeobecná publikačná
licencia GNU“ vám zaručuje slobodu zdieľať a upravovať „slobodný
softvér“ aby zaistil, že softvér je slobodný pre všetkých jeho užívateľov.
Táto „Všeobecná publikačná licencia“ sa vzťahuje na väčšinu
softvéru nadácie Free Software Foundation a na akýkoľvek iný program,
tých autorov ktorí sa ju odhodlajú použiť. (Niektorý iný softvér Free
Software Foundation je namiesto
toho krytý „Knižnou všeobecne publikačnou licenciou GNU“). Môžete ju tiež
použiť pre svoje programy.

  Keď hovoríme o „slobodnom softvéri“, máme na mysli slobodu používania,
 nie cenu. Naše „všeobecné publikačné licencie“ sú navrhnuté na
zaistenie toho, že môžete slobodne šíriť kópie „slobodného softvéru“
(a účtovať si za túto službu, ak chcete), že dostanete zdrojový kód,
alebo ho môžete získať, ak chcete, že môžete tento softvér meniť,
alebo používať jeho časti v nových slobodných programoch; a to, že viete,
že tieto veci môžete urobiť. 

  Na ochranu vašich práv, potrebujeme vytvoriť obmedzenia,
ktoré zakážu komukoľvek vám tieto práva upierať, alebo žiadať, aby ste sa
týchto práv zriekli. Tieto obmedzenia sa premietajú do istých vašich
povinností, ak šírite kópie, alebo modifikujete takýto softvér.

  Napríklad, ak šírite kópie takéhoto programu, či už zdarma alebo za
poplatok, musíte poskytnúť príjemcovi všetky práva, ktoré máte sami.
Musíte zaručiť, že príjemcovia tiež dostanú, alebo môžu získať, zdrojový
kód. A musíte im ukázať tieto podmienky, aby poznali svoje práva.

  Chránime vaše práva v dvoch krokoch: (1) zabezpečením autorských práv
k softvéru a (2) ponúkame vám túto licenciu, ktorá vám dáva právoplatné
povolenie ku kopírovaniu, šíreniu a/alebo modifikovaniu takéhoto
softvéru.

  Taktiež, pre ochranu každého autora, a nás samotných, chceme zaistiť,
aby každý chápal skutočnosť, že na tento slobodný softvér neexistuje
žiadna záruka. Ak je softvér niekým iným modifikovaný a poskytnutý ďalej,
chceme, aby príjemcovia vedeli, že to, čo majú, nie je originál.
Preto sa akékoľvek problémy vznesené inými neodrazia na reputácii
pôvodných autorov.

  Nakoniec, každý slobodný program je neustále ohrozený softvérovými
patentmi. Prajeme si predísť nebezpečenstvu, že následní distribútori
slobodného programu získajú samostatné patentové osvedčenia a tým učinia
takýto program viazaným. Aby sme tomu zamedzili, deklarovali sme,
že každý patent vzťahujúci sa na slobodný program, musí byť licencovaný
pre slobodné užívanie každému, alebo nesmie byť licencovaný vôbec.

  Presné ustanovenia a podmienky pre kopírovanie, šírenie a modifikovanie
sú uvedené ďalej.

		    GNU GENERAL PUBLIC LICENSE
		VŠEOBECNÁ PUBLIKAČNÁ LICENCIA GNU

   USTANOVENIA A PODMIENKY PRE KOPÍROVANIE, ŠÍRENIE A MODIFIKÁCIU

  0.Táto licencia (ďalej len Licencia) sa vzťahuje na akýkoľvek počítačový
Program, alebo iné dielo, ktoré obsahuje zmienku umiestnenú v ňom držiteľom
autorských práv o tom, že môže byť šírené podľa ustanovení „Všeobecnej
publikačnej licencie GNU“. „Program“ (ďalej len Program), odkazuje
na akýkoľvek program, alebo dielo a dielo založené na programe“ čo znamená
buď Program samotný, alebo každé iné dielo z neho odvodené, čo znamená
dielo obsahujúce Program, alebo jeho časti doslovne alebo s modifikáciami,
prípadne v preklade do iného jazyka. (Ďalej je preklad zahrnutý bez
obmedzení pod pojem „modifikácia“). Každý užívateľ Licencie je označovaný
ako „Vy“.

Iné činnosti ako kopírovanie, šírenie a modifikácia Programu nie sú
Licenciou pokryté; siahajú mimo jej rámec. Akt spustenia Programu nie je
obmedzený a výstup z Programu je pokrytý Licenciou iba vtedy, ak obsah
výstupu vytvorí dielo založené na Programe (nezávislé od činnosti
Programu). Posúdenie platnosti predchádzajúcej vety závisí na tom, čo
Program vykonáva.

  1. Môžete kopírovať a šíriť doslovné kópie zdrojového kódu Programu
tak, ako ste ho získali, na ľubovoľnom médiu za predpokladu, že na
každej kópii viditeľne uvediete zmienku o autorovi a absencii záruky.
Necháte nedotknuté všetky zmienky odkazujúce na Licenciu a zmienky o
absencii záruky, a dáte každému príjemcovi spolu s Programom kópiu
Licencie.

  Za fyzický akt prenesenia kópie môžete žiadať poplatok a podľa
vlastného uváženia môžete ponúknuť za poplatok záručnú ochranu.
   2. Môžete modifikovať vašu kópiu alebo kópie Programu alebo
ktorejkoľvek jeho časti, a tak vytvoriť dielo založené na Programe,
a kopírovať a šíriť takéto modifikácie či dielo podľa platných podmienok
odseku 1, uvedeného vyššie, za predpokladu, že splníte aj všetky tu
vymenované podmienky:

    a) Modifikované súbory musíte doplniť zreteľnou zmienkou uvádzajúcou,
    že ste súbory zmenil a dátum každej zmeny.

    b) Musíte umožniť, aby akékoľvek vami zverejnené alebo rozširované
    dielo, ktoré ako celok alebo v častiach obsahuje Program, alebo jeho
    časti, alebo je z Programu alebo jeho časti odvodené, mohlo byť ako
    celok bezplatne poskytnuté každej tretej osobe v súlade s
    ustanoveniami licencie.

    c) Ak modifikovaný Program interaktívne číta povely po spustení,
    musíte zaistiť, že pri bežnom spôsobe jeho spustenia vytlačí alebo
    zobrazí hlásenie obsahujúce zmienku o autorovi a zmienku o absencii
    záruky (alebo zmienku o tom, že záruku poskytujete vy),
    a že užívatelia môžu Program ďalej šíriť za podmienok Licencie,
    a užívateľ musí byť oboznámený, akým spôsobom môže nahliadnuť do
    kópie Licencie.(Výnimka: v prípade, že Program je interaktívny,
    ale žiadne také hlásenie nevypisuje, nepožaduje sa, aby dielo
    založené na Programe takéto hlásenie vypisovalo.)

Tieto požiadavky sa vzťahujú k modifikovanému dielu ako celku.
Pokiaľ je možné identifikovať časti takéhoto diela, ktoré zrejme nie sú
odvodené z Programu a môžu byť samé o sebe považované za nezávislé
a samostatné diela, potom sa táto licencia a jej ustanovenia nevzťahujú
na tieto časti, ak sú šírené ako nezávislé diela. Ak však tieto časti
rozširujete ako časti celku, ktorým je dielo založené na Programe,
musí byť rozširovanie tohto celku podriadené ustanoveniam Licencie tak,
že sa povolenia poskytnuté ďalším užívateľom Licencie rozšíria na celé
dielo, teda na všetky jeho časti bez ohľadu na to,
kto ktorú časť napísal.

Zmyslom tohto odseku teda nie je získanie práv na dielo celkom napísané
vami, ani popieranie vašich práv voči nemu, skutočným zmyslom je výkon
práva na „riadenie“ šírenia odvodených alebo kolektívnych diel založených
na Programe.

Iba pri spojení iného diela, ktoré nie je založené na Programe,
s Programom (alebo dielom založeným na Programe) na pamäťovom,
alebo distribučnom médiu, nespadá takéto iné dielo do pôsobnosti
licencie.

  3. Môžete kopírovať a rozširovať Program (alebo dielo založené na
Programe podľa ustanovení odseku 2) prostredníctvom strojového kódu podľa
ustanovení odsekov 1 a 2, uvedených vyššie, ak splníte aspoň jednu z tu
vymenovaných podmienok:

    a) Doplníte strojový kód úplným strojovo čitateľným zdrojovým kódom,
    ktorý musí byť šírený podľa ustanovení odsekov 1 a 2 uvedených
    vyššie, a to na médiu bežne používanom pre šírenie softvéru.

    b) Doplníte strojový kód písomnou ponukou, platnou najmenej tri roky,
    podľa ktorej poskytnete akejkoľvek tretej strane kópiu úplného
    strojovo čitateľného zdrojového kódu, ktorá musí byť šírená podľa
    ustanovení odsekov 1 a 2 uvedených vyššie, na médiu bežne používanom
    pre šírenie softvéru, za poplatok neprevyšujúci náklady vynaložené
    na fyzickú výrobu takejto kópie.

    c) Doplníte ho informáciou, ktorú ste dostal ohľadom ponuky na
    poskytnutie úplného zdrojového kódu. (Táto alternatíva je povolená
    len pre nekomerčné šírenie a to iba vtedy, ak ste získali Program
    v strojovom kóde spolu s takouto ponukou odpovedajúcou podmienke
    b) vyššie.) 

Zdrojový kód je najvhodnejšou formou diela pre jeho prípadné modifikácie.
Pre Program šírený prostredníctvom strojového kódu, znamená úplný
zdrojový kód všetok zdrojový kód pre všetky moduly, ktoré obsahuje,
vrátane akýchkoľvek ďalších súborov pre definíciu rozhrania a dávkových
súborov potrebných pre kompiláciu, inštaláciu a spustenie Programu
vo forme strojového kódu. Zvláštnou výnimkou sú časti, ktoré sú inak
šírené (prostredníctvom strojového alebo zdrojového kódu) s hlavnými
súčasťami (napr. kompilátor, jadro) operačného systému na ktorom
je Program spustiteľný, pokiaľ tieto časti nie sú priamo súčasťou
Programu.

Ak je šírenie strojového kódu konané poskytnutím prístupu na miesto,
odkiaľ je ho možné kopírovať, potom sa za šírenie zdrojového kódu
považuje aj poskytnutie rovnakého prístupu na miesto, odkiaľ je možné
kopírovať zdrojový kód, aj keď pritom nie sú tretie strany nútené
ku skopírovaniu zdrojového kódu spolu so strojovým.

  4. Nesmiete kopírovať, modifikovať, poskytovať sublicencie, alebo šíriť
Program iným spôsobom, ako vyslovene uvedeným v Licencii. Akýkoľvek iný
pokus o kopírovanie, modifikovanie, poskytnutie sublicencie,
alebo šírenie Programu je neplatný a automaticky ukončí vaše práva dané
Licenciou. Strany, ktoré od vás získali kópie, alebo práva v súlade
s Licenciou, nemajú ukončené svoje práva dané Licenciou,
pokiaľ sa jej plne podriaďujú.

  5. Keďže ste Licenciu nepodpísali, nie je vašou povinnosťou ju prijať.
Nič iné vám však nedáva právo kopírovať, alebo šíriť program, alebo diela
na ňom založené. V prípade, že Licenciu neprijmete, sú tieto činnosti
zakázané zákonom. Modifikáciou, alebo šírením Programu (či každého
diela založeného na Programe) teda vyjadrujete súhlas s Licenciou
a prijímate všetky jej ustanovenia a podmienky pre kopírovanie,
modifikovanie, alebo šírenie Programu, alebo diel na ňom založených.

  6. Vždy, keď ďalej šírite Program (či dielo založené na Programe),
získava príjemca od autora, právo kopírovať, modifikovať, alebo šíriť
Program v súlade s ustanoveniami Licencie. Nesmiete klásť žiadne prekážky
výkonu tu zaručených práv príjemcu. Nie ste zodpovedný za dodržiavanie
tejto licencie tretími stranami.

  7. Ak sú vám rozhodnutím súdu, alebo obvinením z porušenia patentu,
alebo z akéhokoľvek iného dôvodu (nielen v súvislosti s patentmi),
uložené také podmienky (či už príkazom súdu, zmluvou, alebo inak),
ktoré sa vylučujú s podmienkami Licencie, nie ste tým oslobodený
od podmienok Licencie. Ak nemôžete šíriť Program tak, aby ste vyhoveli
zároveň svojim záväzkom vyplývajúcim z Licencie a iným platným záväzkom,
nesmiete ho v dôsledku toho šíriť vôbec.

Ak by napríklad patentové osvedčenie nepovoľovalo bezplatné šírenie
Programu každému, kto vašim pričinením získa priamo, alebo nepriamo jeho
kópie, potom by jediný možný spôsob, ako vyhovieť patentovému osvedčeniu
a zároveň aj tejto licencii, spočíval v ukončení šírenia Programu.

Pokiaľ by sa javila za istých okolností niektorá časť tohto odseku
ako neplatná, alebo nevynútiteľná, ostáva okrem tejto časti v platnosti
celý zvyšok tohto odseku, a za všetkých iných ako týchto okolností ostáva
platný odsek ako celok.

Zmyslom tohto odseku nie je navádzať k porušovaniu patentov či iných
vlastníckych práv, ani tieto práva, alebo patenty spochybňovať.
Jediným jeho zmyslom je ochrana integrity systému šírenia (voľne
šíriteľného softvéru), ktorý je podložený predpismi Licencie. Mnohí ľudia
prispeli k veľkému množstvu softvéru, šíreného týmto systémom,
spoliehajúc sa na jeho dôsledné uplatňovanie. Záleží na autorovi/darcovi,
aby sa rozhodol, či si praje šíriť softvér pomocou nejakého iného systému
a žiaden užívateľ Licencie nemôže takéto rozhodnutie spochybňovať.

Tento odsek má vyjasniť to, čo je považované za dôsledok plynúci zo
zvyšku tejto licencie.

  8. Ak je šírenie či použitie Programu v niektorých krajinách obmedzené,
buď patentmi, alebo autorským zákonom, môže autor, ktorý zveruje Program
do pôsobnosti Licencie, pridať výslovné geografické obmedzenie vylučujúce
takéto krajiny, takže šírenie je povolené len v tých krajinách, ktoré nie
sú týmto spôsobom vylúčené. Potom Licencia zahŕňa takéto geografické
obmedzenia ako svoju súčasť

  9. Free Software Foundation môže občas vydať upravené, alebo nové
verzie Licencie. Takéto nové verzie sa budú svojou myšlienkou podobať
súčasnej verzii, ale riešením nových problémov či záujmov sa môžu líšiť
v niektorých detailoch.

Každej verzii je pridelené jednoznačné číslo verzie. Ak Program
špecifikuje číslo verzie, vzťahuje sa naňho táto verzia, alebo všetky
„neskôr vydané verzie“, a môžete sa podľa uváženia riadiť ustanoveniami
a podmienkami tejto konkrétnej verzie, alebo ktorejkoľvek neskoršej
verzie vydanej Free Software Foundation. Ak Program nešpecifikuje číslo
verzie, môžete si vybrať ľubovoľnú verziu, akú kedy Free Software
Foundation vydala.
  10. Ak si prajete zahrnúť časti Programu do iných voľne šíriteľných
programov, ktorých podmienky pre šírenie sú odlišné, zašlite autorovi
žiadosť o povolenie. V prípade programov, ku ktorým vlastní autorské
práva Free Software Foundation, napíšte Free Software Foundation;
Rozhodnutie Free Software Foundation bude vedené dvomi cieľmi. Zachovaním
voľného šírenia všetkých odvodenín našich voľne šíriteľných programov
a všeobecnou podporou zdieľania a opätovného využitia programov.

		       ZÁRUKA SA NEPOSKYTUJE

  11. PRETOŽE PROGRAM JE POSKYTOVANÝ TOUTO LICENCIOU BEZPLATNE,
NEVZŤAHUJE SA NA PROGRAM ŽIADNA ZÁRUKA, V MIERE POVOLENEJ ZÁKONOM. POKIAĽ
NIE JE PÍSOMNE UVEDENÉ INAK, POSKYTUJÚ DRŽITELIA AUTORSKÝCH PRÁV, ALEBO
INÉ STRANY PROGRAM „TAK, AKO JE „, BEZ ZÁRUKY AKÉHOKOĽVEK DRUHU, ČI UŽ
VÝSLOVNEJ, ALEBO VYPLÝVAJÚCEJ, VRÁTANE, ALE NIE LEN, ZO ZÁRUK O
PREDAJNOSTI A VHODNOSTI PRE URČITÝ ÚČEL. POKIAĽ IDE O KVALITU A VÝKONNOSŤ
PROGRAMU, LEŽÍ VŠETKO RIZIKO NA VÁS. AK BY SA V PROGRAME PREJAVILY CHYBY,
SPADAJÚ NÁKLADY ZA VŠETKU POTREBNÚ ÚDRŽBU, OPRAVY ČI NÁPRAVU NA VÁŠ VRUB.

  12. V ŽIADNOM PRÍPADE, S VÝNIMKOU TOHO, KEĎ TO VYŽADUJE PLATNÝ ZÁKON,
ALEBO KEĎ TO BOLO PÍSOMNE ODSÚHLASENÉ, VÁM NEBUDE ŽIADNY Z DRŽITEĽOV
AUTORSKÝCH PRÁV ANI ŽIADNA INÁ STRANA, KTORÁ SMIE MODIFIKOVAŤ ČI ŠÍŘIŤ
PROGRAM V SÚLADE S PREDCHÁDZAJÚCIMI USTANOVENIAMI, ZODPOVEDAŤ ZA ŠKODY,
VRÁTANE VŠETKÝCH VŠEOBECNÝCH, ŠPECIÁLNYCH, NÁHODNÝCH, ALEBO NÁSLEDNÝCH
ŠKÔD VYPLÝVAJÚCICH Z POUŽÍVANIA, ALEBO NESCHOPNOSTI POUŽÍVAŤ PROGRAM
(VRÁTANE, ALE NIE IBA STRATY, ALEBO SKRESLENIA DÁT, ALEBO TRVALÝCH ŠKÔD
SPÔSOBENÝCH VÁM, ALEBO TRETÍM STRANÁM, ALEBO ZLYHANÍM FUNKCIE PROGRAMU
V SÚČINNOSTI S INÝMI PROGRAMAMI), A TO AJ V PRÍPADE, ŽE TAKÝTO DRŽITEĽ
AUTORSKÝCH PRÁV, ALEBO INÁ STRANA, BOLI UPOZORNENÍ NA MOŽNOSŤ ŠKÔD.

		   KONIEC USTANOVENÍ A PODMIENOK

	    Ako uplatniť tieto ustanovenia na vaše nové programy

Ak vyviniete nový program, a chcete, aby bol verejnosti čo najviac k úžitku,
môžete to najlepšie dosiahnuť tým, že ho prehlásite za voľne šíriteľný
softvér, ktorý môže ktokoľvek šíriť a meniť za uvedených podmienok.

Na to stačí pripojiť k programu nasledujúce údaje. Najbezpečnejšou cestou
je ich pripojiť na začiatok každého súboru so zdrojovým kódom, čím sa
najúčinnejšie poukáže na vylúčenie záruky. V každom súbore by mal byť potom
prinajmenšom riadok s podpisom autora a odkazom na miesto, kde možno získať
ostatné úplné údaje.

    <riadok s menom programu a krátkym popisom toho, čo robí.>
    Práva vyhradené (C) <rok>  <meno autora>

    Tento program je voľne šíriteľný softvér. Môžete ho šíriť a modifikovať
    podľa ustanovení Všeobecnej verejnej licencie GNU, vydávanej nadáciou
    Free Software Foundation a to buď verzie 2 tejto licencie,
    alebo (podľa vášho uváženia) ktorejkoľvek neskoršej verzie.

    Tento program je rozširovaný v nádeji, že bude užitočný,
    ale BEZ AKEJKOĽVEK ZÁRUKY. Neposkytujú sa ani odvodené záruky
    PREDAJNOSTI, alebo VHODNOSTI PRE URČITÝ ÚČEL. Ďalšie podrobnosti
    hľadajte vo Všeobecnej verejnej licencii GNU.

    Kópiu Všeobecnej verejnej licencie GNU ste mali dostať spolu s týmto
    programom. Ak sa tak nestalo, požiadajte o ňu Free Software Foundation,
    Inc., 675 Mass Ave, Cambridge, MA 02139, USA.

Pripojte tiež informáciu o tom, ako je možné spojiť sa s vami elektronickou
poštou, alebo listom.

Pokiaľ je program interaktívny, zariaďte, aby sa pri štarte v interaktívnom
móde vypísalo hlásenie podobné tomuto:

    Gnomovision verzia 69, Copyright (C) 19yy meno autora
    Gnomovision je ABSOLÚTNE BEZ ZÁRUKY; podrobnosti sa dozviete zadaním ,,show w``.

    Ide o voľne šíriteľný softvér a jeho šírenie za istých podmienok je
    vítané; podrobnosti získate zadaním ,,show c``.

Hypotetické príkazy `show w' a `show c' by mali zobraziť príslušné pasáže
Všeobecnej publikačnej licencie. Zodpovedajúce povely, ale nemusia byť práve
`show w' a `show c'; môžu to byť napríklad stlačenia tlačidla na myši,
alebo položky v menu--čokoľvek, čo sa do vášho programu hodí.

Pokiaľ je to nutné, mali by ste tiež vybaviť u svojho zamestnávateľa
(ak pracujete ako programátor), alebo predstaviteľov vašej školy,
ak je niekto taký, aby podpísal „zrieknutie sa práv“ pre program.  Tu je vzor (mená zmeňte):

  Yoyodyne, Inc., sa zrieka distribučných a majetkových práv k programu 
  `Gnomovision' (prekladač s nakladačom) napísaného Jamesom Hackerom.
  <podpis majiteľa práv>, 1. apríl 1989

  <meno majiteľa práv>, <pozícia>

Licencia neumožňuje zahrnutie vášho programu do programov,
ktoré nepodliehajú Licencii. Ak je váš program knižnicou podprogramov,
môžete považovať za užitočnejšie povoliť len naviazanie iných aplikácií
na túto knižnicu. Ak tak chcete urobiť, použite ,,Knižnú všeobecnú
publikačnú licenciu GNU`` namiesto Licencie.


			    UPOZORNENIE

Nepoužívajte tento preklad samostatne, bez anglického originálu.
Jedná sa len o preklad GNU GPL verzie 2 a neustanovuje žiadne práva
k vášmu dielu, či už k základnému, alebo modifikovanému. Odpojiť od prekladu
môžete odseky „UPOZORNENIE“ a „Ako uplatniť tieto ustanovenia
na vaše nové programy“, iné zmeny nie sú povolené.
Autor prekladu a informácie: Angelo Verona <anilo4evermail.com>



PÍSOMNÝ NÁVRH

Zdrojový kód pre akýkoľvek binárny program alebo stlačený skript ktorý,
je zahrnutý vo WordPress, môže byť voľne získaný na nasledujúcej URL:

	http://wordpress.org/download/source/
